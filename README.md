# UpSnack
Projekto tikslas - sukurti internetinę parduotuvę, kurioje bus galimybė pasigaminti ir užsisakyti greitą užkandį ar patiekalą pagal savo pageidavimus (pvz.: kebabą, burito, tako). Kiekvienas galės pasirinkti užkandžių bei patiekalų sudėtį: atsisakyti nemėgstamų arba alergiją sukeliančių produktų bei padidinti kiekį itin mėgstamų ingredientų. Klientas, pasigaminęs patiekalą, pradės vykdyti jo užsakymą. Bus privaloma nurodyti savo gyvenamosios vietos adresą, kuriuo bus pristatytas užsakymas, kontaktinį telefono numerį, kuriuo būtų galim paskambinti, jei įvyktų kažkokie nesklandumai (pvz.: asmuo pristatantis maistą į namus, neranda nurodyto adreso ar kt.).

Svetainė naudinga (klientui), nes:

Nereikia skambinti telefonu, skubėti, nervuotis sakant savo užsakymą (yra daugelis žmonių, kurie bijo atlikti užsakymus telefonu), nerimauti, kad užsakymą priimantis asmuo netinkamai supras ar gerai neišgirs jo pasakyto teksto.

Žmonės turintys išskirtinius norus (pvz.: vegetarai) turi galimybę kiekviename patiekale atsisakyti jiems netinkamų produktų.

Neįvyksta jokių nesusipratimų dėl prasto mobiliojo ryšio.

Bus galimybė matyti apytikslį laiką, per kurį bus pristatytas jo užsakymas ir atsižvelgiant į tai, nuspręsti, ar tikrai nori savo užkandžio.

Taip pat, bus galimybė rezervuoti laiką, kada klientas pageidautų gauti savo užsakymą į namus.

Svetainė naudinga (maisto įstaigai), nes:

Nereikia darbuotojo, kuris privalo priimti užsakymus gyvai.
Saugoma užsakymų istorija, pagal kurią vėliau įmonė galėtų sau pasidaryti statistiką: kurie patiekalai paklausesni, kurie – ne, kurių produktų reikia užsisakyti daugiau, kurių - vengti.
Visada gaunama tiksli informacija apie užsakymą, nereikia šifruoti nerišliai kalbančio užsakovo pasakytų žodžių.
